<b>Nowy krajobraz polityczny<b>

Cesarstwo Rzymskie odeszło do lamusa z niemal całą kulturą, jaką wytworzyła ta cywilizacja. Nowe rządy sprawowały watahy wojów z dzikich plemion. Silni wodzowie otoczeni byli kręgiem wiernych wojów, opłacanych łupami ze zwycięskich wypraw. Plemienne prawa, rozstrzyganie sporów dzięki pojedynkom i składanie hołdów zastąpiły prawa stanowione Rzymu. Małe królestwa rosły w siłę, opierając się na lojalności klanowej i plemiennej, niemniej nie było silnej władzy, gdyż nie istniały służby państwowe, nie było szlaków komunikacyjnych, zamarł handel i obrót pieniądzem. Ludzie przeżyli tylko dzięki rolnictwu. Ale ich życie było marne, brutalne i krótkie. Przeciętna długość życia nie przekraczała 30 lat, śmiertelność niemowląt była bardzo wysoka.

Oto lista potęg istniejących w początkach średniowiecza:

*  Frankowie: większa część Francji i terytoria 
    Niemiec wzdłuż linii Renu.
*  Ostrogoci: północne Włochy, Szwajcaria oraz 
    Bałkany.
*  Wizygoci: Hiszpania i Portugalia.
*  Wandalowie: północno-zachodnia Afryka, Sycylia oraz 
    południowe Włochy.
*  Inne plemiona germańskie, włączając w to Sasów i 
    Longobardów: Niemcy.
*  Anglosasi: Anglia.
*  Celtowie: Walia, Irlandia, Szkocja oraz Brytania.
*  Madziarowie: Węgry.
*  Słowianie: Polska i zachodnia Rosja.
*  Bizancjum: Turcja, Palestyna, Egipt, Syria oraz
    większa część Bałkanów, w tym Grecja.

W kolejnych stuleciach nastąpiły zmiany:

*  Wandalowie: zniszczeni i zastąpieni przez 
    Bizancjum.
*  Wizygoci: zniszczeni i zastąpieni przez Franków. 
*  Ostrogoci: zaatakowani i wchłonięci przez
    Longobardów (Włochy) i Bizancjum 
    (Bałkany).

Wczesne średniowiecze to okres pomiędzy rokiem 500 i 1000. Trzema najważniejszymi wydarzeniami, jakie ukształtowały obraz polityczny kontynentu w tym czasie, były: szerzenie się nowych religii, powstanie państwa Franków i najazdy wikingów.
