<B>Anglicy (od roku 500)<B> 

Po wycofaniu się rzymskich legionów do Galii (dzisiejsza Francja) około roku 400 Wyspy Brytyjskie popadły na kilka stuleci w mroczną epokę, po której nie pozostały niemal żadne zapiski. Istniejąca przez prawie cztery wieki kultura rzymsko-brytyjska została zniszczona przez falę najazdów i migracje barbarzyńców. Celtowie przybyli z Irlandii (plemię zwane Scottami dało nazwę północnej części wyspy, zwanej teraz Szkocją). Sasi i Anglowie przybyli z terenów dzisiejszych Niemiec, Fryzowie z terenów Holandii, a Jutowie z Danii. Około roku sześćsetnego Anglowie i Sasi kontrolowali większą część terytorium dzisiejszej Anglii. W roku osiemsetnym znaczne tereny dzisiejszej Walii, Szkocji i Północnej Kornwalii znajdowały się w rękach Celtów.

Nowi mieszkańcy tych ziem zwani byli Anglosasami (od Anglów i Sasów). Od Anglów pochodzi także nazwa nowej cywilizacji (Anglia, czyli ziemia Anglów). Na wyspach zapanował germański język, zwany angielskim, który rozpowszechnili najeźdźcy. Zastąpił on rdzenny język celtycki i łacinę. Pomimo późniejszych najazdów, a nawet całkowitego podporządkowania południowej i wschodniej części największej z Wysp Brytyjskich, tereny te zachowały nadaną im wówczas nazwę. 

W roku 865 spokój Anglii zakłóciła kolejna inwazja. Wikingowie z terenów dzisiejszej Danii, pustoszący dotąd wybrzeża Niemiec i Francji, zebrali wielką armię i ruszyli na Anglię. W ciągu 10 lat większość królestw anglosaskich upadła lub poddała się ich woli. Tylko Zachodni Sasi (dzisiejsze Wessex) obronili się przed inwazją pod rządami Alfreda, jedynego z władców Anglii, który otrzymał przydomek “Wielki”.

Anglia została podzielona pomiędzy wikingów, Zachodnich Sasów i parę pomniejszych angielskich królestw na niemal 200 lat. Część pod rządami wikingów zwana była Danelaw (co znaczyło „pod duńskim prawem”). Wikingowie zbierali z tych ziem wysokie daniny zwane Danegeld (czyli „duńskie złoto”) w zamian za pokój. Duńczycy przeszli wkrótce na chrześcijaństwo i stali się pokojowymi osadnikami. Z czasem zostali wchłonięci przez Anglików, a gdy w roku 954 ostatni król Yorku z nadania wikingów zginął, kraj został zjednoczony przez angielskiego króla z Wessex.

W 1066 rada królewska oferuje koronę Haroldowi, synowi Earla z Wessex. Prawo do tronu zgłosiło jeszcze dwóch władców: Harald Hardrada (“surowy władca”), król Norwegii, i książę Wilhelm z Normandii. Norweg wylądował na wyspach jako pierwszy, w pobliżu Yorku, ale został szybko pokonany przez Harolda w bitwie pod Stamford Bridge. Zaraz po tym armie Harolda pomaszerowały na południe, by napotkać Wilhelma pod Hastings. Bitwa trwała niemal cały dzień, aż do fatalnego trafienia strzały prosto w oko Haralda. Przez następne dwa lata William, teraz zwany „Zdobywcą”, umacnia swoje rządy nad Anglią. 

Przez resztę średniowiecza potomkowie Wilhelma wyniszczyli siebie i kraj w serii krwawych wojen, których celem było zdobycie i utrzymanie ziem na terenie Francji. Wojna stuletnia pomiędzy Anglią i Francją była konfliktem trwającym od 1337 do 1453 roku. Została wywołana przez króla Anglii, który rościł sobie prawa do tronu Francji dzięki powiązaniom rodzinnym. Nie bez znaczenia były też lukratywne dochody z handlu bawełną oraz francuskie wsparcie dla ruchów niepodległościowych w Szkocji. Początek tej wojny był ciągiem nieprawdopodobnych wręcz sukcesów Anglików na polach bitew, w głównej mierze dzięki ich łucznikom, którzy skutecznie razili z dużej odległości hordy niezorganizowanych francuskich rycerzy.

Niestety, Anglikom nie udało się zakończyć sukcesem całej wojny i Francuzi zdołali podnieść się po tych porażkach. Zainspirowani przez Joannę D’Arc, wieśniaczkę, do której przemówił sam Bóg, Francuzi zdołali zyskać przewagę i zakończyć wojnę po zdobyciu Bordeaux w 1453 roku. Anglikom na otarcie łez pozostała kontrola nad portem Calais (ale i to nie na długo).
