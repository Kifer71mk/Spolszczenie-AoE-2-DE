<b>Goci (200 do 714)<b>

Goci byli germańskim plemieniem zamieszkującym granicę na Dunaju, Byli znani Rzymianom już od I wieku. Naciskani od wschodu przez nadchodzące z Azji hordy Hunów, zostali zmuszeni do przekroczenia Dunaju i szukania nowej ojczyzny na zachodzie. Mając swój udział w upadku Cesarstwa Rzymskiego, w późniejszych wiekach wespół z innymi plemionami barbarzyńskimi zamieszkiwali na terenach Cesarstwa Zachodniego.

Uważa się, iż Goci pochodzą z wyspy Gotlandia, znajdującej się na Bałtyku, skąd po podzieleniu się na dwie grupy etniczne wyruszyli na południe, kolonizując kontynent. Wizygoci zwani także Zachodnimi Gotami osiedlili się na terenie dzisiejszej Rumunii w II wieku. Ostrogoci zwani Wschodnimi Gotami poszli dalej na wschód, docierając do północnych wybrzeży Morza Czarnego. W roku 376 Wizygoci zostali wyparci z terenów Rumunii przez Hunów i zmuszeni do ucieczki za Dunaj. Ich plemiona szacowano w owym momencie na około 60 tysięcy mężczyzn, kobiet i dzieci. Pokonali armię rzymską z Konstantynopola, osiedlając się na południe od Dunaju, skąd przegnano ich później na teren Italii. W 409 roku zdobyli Rzym i pod wodzą króla Alaryka wyruszyli do Galii. Rzymianie oddali im we władanie południowo-zachodnią część tej prowincji. Wkrótce udało im się rozszerzyć swoje wpływy na tereny niemal całej dzisiejszej Portugalii i Hiszpanii.

Ostrogoci uciekli spod rządów Hunów i w V wieku podążyli za swoimi kuzynami w kierunku Italii. Zachęcał ich do tego cesarz wschodni, który pragnął obalić rządzącego tam barbarzyńcę. Za rządów Teodoryka, władcy terenów dzisiejszej Szwajcarii i Bałkanów, Goci weszli do Italii w roku 488, by zakończyć podbój w 493. 

Królestwo Teodoryka nie przetrwało zbyt długo po jego śmierci (526). Wschodnie Cesarstwo wysłało do Italii swoje armie pod wodzą generała Belizariusza. Bizantyjczycy mieli nadzieje na odzyskanie Italii i odtworzenie Imperium Rzymskiego na zachodzie. Rozpoczęła się wojna, która spustoszyła kraj. W roku 552 ostatecznie pokonano Ostrogotów w Italii. Jako odrębna grupa etniczna przestali istnieć pod koniec szóstego wieku, gdy tereny te zostały najechane przez innych barbarzyńców, zwanych Longobardami.

Królestwo Wizygotów przetrwało dłużej. Pod koniec piątego stulecia Chlodwig wyparł ich z ziem Franków, ale pozostawił ich w spokoju. W roku 711 pojawiło się jednak nowe zagrożenie. Islamskie armie wyruszyły z Afryki Północnej i rozbiły królestwo Gotów w niespełna cztery lata.

Goci jako pierwsi zdobyli Rzym i doprowadzili do ostatecznego upadku starego porządku w Europie. Jednakże ich podziw dla kultury Rzymu pozwolił przetrwać rzymskiej tradycji. Dzisiejsze języki Włoch, Francji, Hiszpanii, Portugalii i Rumunii są połączeniem łaciny z językami późniejszych osadników.
