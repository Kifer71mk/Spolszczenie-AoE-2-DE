<b>Kontrakt feudalny<b>

Feudalizm był rodzajem umowy pomiędzy dwoma szlachcicami, seniorem i jego wasalem. Wasal przysięgał wierność seniorowi i zgadzał się na wykonywanie określonych obowiązków. Do najczęściej spotykanych obowiązków należała służba wojskowa (zwyczajowo ograniczana do 40 dni w roku), dostarczenie żołnierzy do armii seniora i odprowadzanie części zysków. Senior w zamian zgadzał się chronić wasala i zapewniał mu warunki do życia. Wasal otrzymywał zazwyczaj lenno, którym zarządzał, ale mógł być także skierowany na stanowisko poborcy podatkowego, celnika albo na inny urząd. Senior posiadający wielu wasali miał znaczne źródła wpływów i liczną armię. Kontrakty lenne zawierano na całe życie. Senior mógł jednak odebrać nadane lenna, jeśli wasal nie wywiązywał się z obowiązków. Natomiast wasal miał wielki problem, jeśli chciał zerwać umowę. W początkach średniowiecza lenna nie były dziedziczone, co dawało dodatkową przewagę seniorom. Im więcej lenna nadawali, tym ciężej było wasalom je pozyskać. W miarę upływu czasu wasale doczekali się praw spadkowych i tym samym zmniejszyli ilości lenna do rozdania. 

Tylko szlachta i rycerze mogli składać tego typu przysięgi na wierność, co umiejscawiało ich gdzieś pomiędzy królem a pomniejszymi rangą. Niestety, system feudalny nie został nigdy uporządkowany. Wasale mogli być potężniejsi od seniorów. Książęta Normandii, kontrolujący większą część terytorium Francji i całą Anglię, byli wasalami słabszego od nich króla Francji. Wasale mogli także mieć kilku seniorów, co prowadziło do konfliktów. W takich przypadkach możniejszy senior miał pierwszeństwo. Szlachta odkryła wkrótce, że po zdobyciu wystarczającej pozycji mogła ignorować układy feudalne i siłą odbierać sąsiadom to, na co miała ochotę. W średniowieczu tego typu najazdy były istną plagą.
