<b>Włości<b>

Najpopularniejszą formą lenna było nadawanie ziemi (włości) albo majątku. W średniowieczu dziewięć rodzin pracowało w takim majątku na rzecz dziesiątej.

Typowy majątek był wielkim domostwem albo zamkiem otoczonym polami, chałupami, pastwiskami i lasami. Majątek był na ogół samowystarczalny. Nadwyżki towarów i płodów wymieniano z innymi majątkami. W miarę upływu czasu i pojawienia się wielkich miast, majątki zaczęły specjalizować się w wąskich dziedzinach upraw i hodowli (sery, zboża, warzywa, hodowla świń, produkcja wina), gdyż to zapewniało większą efektywność i przychody.

Właściciel majątku (włościanin) mieszkał w centralnym dworku wraz z rodziną, służbą oraz najmitami. Byli to zazwyczaj rycerze albo zawodowi żołnierze, którzy bronili majątku i wypełniali obowiązki wobec seniora. Im większy był majątek, tym więcej najmitów utrzymywał.

Ludzie mieszkający w majątku byli na ogół prostymi chłopami. Wieśniacy, w większości chłopi pańszczyźniani, musieli spędzać ponad połowę czasu pracy na polach swojego pana. Każda rodzina pańszczyźniana otrzymywała w zamian kilka zagonów na skraju pól właściciela, z których miała się utrzymać. Chłopi pańszczyźniani nie byli niewolnikami, ale nie byli tez ludźmi wolnymi. Nie mogli brać ślubów, zmieniać zajęcia ani opuszczać majątku bez pozwolenia pana. Przysługiwało im kilka praw. Dziedziczyli swoją pozycję, nie można było im też odebrać ziemi, jeśli wykonywali swoje powinności. Był to system przypominający układy pomiędzy seniorem i wasalem, tyle że w znacznie mniejszej skali. Podsumowując, był to prosty układ, praca na roli w zamian za obronę.

Rozwój rolnictwa doprowadził do zmiany warunków chłopów pańszczyźnianych pod koniec średniowiecza. Rosła produkcja, a nadwyżki odsprzedawano, co dało chłopom pieniądze na wykupienie z pańszczyzny. Pod koniec tej epoki w Europie instytucja ta niemal zaniknęła. 
