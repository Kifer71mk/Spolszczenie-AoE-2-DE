<b>Broń i wyposażenie jazdy<b>

Od momentu pojawienia się na polach bitew (około roku 1000) jazda miała do wykonania szereg istotnych zadań. Przeprowadzała zwiad, zastawiała zasadzki, rozbijała szyki wroga, stanowiła straż tylną i ścigała uciekających przeciwników. Jazdę dzielono na kilka kategorii, stosownie do jej wyposażenia i wyszkolenia. Lekka jazda, nosząca lekkie pancerze albo całkowicie ich pozbawiona, idealnie nadawała się do podjazdów, zasadzek i na tylną straż. Ciężka jazda w zbrojach przystosowana była do szarż na linie wroga. Oba rodzaje nadawały się natomiast do pościgów.

Średniowiecznych rycerzy zaliczamy do ciężkiej jazdy. Kodeks rycerski podkreślał ich rolę przy szarżach na jazdę i piechotę wroga. Od trzynastego wieku pojawia się nowe pojecie - zbrojny. Jest to opancerzony wojownik walczący pieszo bądź konno. Termin ten odnosił się do rycerzy, ale i do giermków, szlachty oraz zawodowych żołnierzy.

Rycerze osiągali przewagę nad wrogiem pod względem szybkości, siły i wysokości (walczyli, dosiadając koni). W miarę upływu czasu średniowieczni rycerze udoskonalali swój kunszt w każdym z tych aspektów.

<i>Broń<i>

Włócznia i kopia to rodzaje broni, z którymi rycerze rozpoczynali walkę. Były idealne do rażenia pieszych przeciwników, zwłaszcza tych uciekających. Widok potężnego drzewca podczas szarzy musiał robić przerażenie. Impet uderzenia połączonej masy wierzchowca i jeźdźca skupiał się na ostrzu broni. Rozpędzony rycerz był zatem odpowiednikiem dzisiejszego pocisku artyleryjskiego. 

Historycy nie mogą dojść do porozumienia w sprawie tego, czy wynalezienie strzemienia miało wpływ na powstanie rycerstwa. Strzemiona wynaleziono w Azji, do Europy przywędrowały w ósmym stuleciu. Niektórzy wierzą, że był to warunek niezbędny do powstania ciężkiej jazdy, ponieważ strzemiona pozwalały na pewniejsze usadowienie się na wierzchowcu i korzystanie z broni takiej jak kopia (przenoszenie na nią całej energii przy uderzeniu). Nikt nie kwestionuje przydatności strzemienia do tego celu, ale są naukowcy, którzy twierdzą, że wysokie siodło, wynalezione jeszcze w Rzymie, umożliwiało to samo. Tkanina z Bayeux, ilustrująca podbój Anglii przez Wilhelma w roku 1066, pokazuje wyraźnie, iż normańscy rycerze używali włóczni do zadawania uderzeń znad głowy lub do rzucania, ale nie trzymali ich przed sobą jak kopii. A należy wiedzieć, że w tym okresie strzemiona miały już niemal dwustuletnią historię w Europie. Warto też przypomnieć, że szarżujący wojownicy z opuszczonymi kopiami to klasyczne wyobrażenie średniowiecznego rycerza. Nie była to jednak najlepsza taktyka na każdą okazję.

Pierwsza szarża zazwyczaj pozbawiała rycerzy kopii oraz włóczni, prowadząc w końcowej fazie do masowej walki w zwarciu. W takim przypadku rycerze dobywali innej broni, zazwyczaj mieczy. Miecz rycerski powstał na bazie szabli, szerokiego i długiego ostrza, którym wojownik stojący w strzemionach mógł ciąć z ogromną siłą głowę bądź tułów przeciwnika. Miecze były cenione przez rycerzy, ponieważ można było je nosić przy sobie, wręcz na pokaz. Był to najpowszechniejszy rodzaj broni do walki bezpośredniej. Dobry miecz kosztował fortunę, więc była to przy okazji możliwość zamanifestowania swojej pozycji.

Innymi rodzajami broni na te okazje były młoty i maczugi (udoskonalone pałki), topory oraz cepy. Młoty i maczugi były ulubionymi narzędziami walki mnichów i kleryków, którzy próbowali w ten sposób ominąć zapisy Biblii zakazujące przelewania krwi. 

Rycerzowi nie wolno było pod żadnym pozorem użyć broni miotającej. Zabicie przeciwnika na odległość, przy pomocy strzały, bełtu albo kuli było uznawane za dyshonor. Rycerz stawał do walki z równym sobie albo lepszym przeciwnikiem twarzą w twarz.

<i>Zbroja<i>

Kolczugi nosili już Rzymianie w czasach upadku imperium, a nawet niektórzy z germańskich wojowników, w tym Goci. Były one najpopularniejszymi pancerzami szlachty w całej Europie, dopóki nie wyparły ich w XIII wieku znacznie lepsze zbroje płytowe. Na kolczugi na ogół narzucano pewien rodzaj tuniki, stosowany zwłaszcza podczas krucjat, by chronić metal przed nagrzewaniem się.  

Hełmy także ewoluowały, od prostych stożkowych po obszerne i bogato zdobione. W późniejszym okresie można było przytwierdzać hełmy do innych części zbroi.

Zbroja pełna, która pojawiła się w czternastym wieku, ważyła około 30 kilogramów. Zbroje płytowe były lepiej projektowane, co dawało rycerzom o wiele większe możliwości ruchu. Rycerz powalony na ziemię nie był już bezbronny i mógł łatwo stanąć na nogi. Istnieją zapiski oraz szkice przedstawiające stójki na rękach i inne ćwiczenia, jakie wykonywali rycerze w pełnym rynsztunku. Późniejsze pancerze konstruowano celem odbijania pocisków. Wzmacniano je w miejscach najbardziej narażonych na trafienie. Misternie zdobione pełne zbroje oraz pancerze płytowe, jakie pojawiały się w późniejszych okresach, miały już tylko funkcje reprezentacyjne. 

Zakup zbroi był nie lada wydatkiem dla wolnego rycerza, który musiał wyposażyć siebie i giermka. Ważny władca musiał natomiast zapewnić ekwipunek wielu swoim rycerzom. Kucie zbroi było niezłym interesem, dlatego w średniowieczu istniał całkiem spory rynek obrotu używanymi pancerzami. Żołnierze zwycięskiej armii zarabiali krocie, odsprzedając zbroje poległych wrogów.

<i>Konie<i>

Rycerze byli bardzo dumni ze swoich wierzchowców. Wymagały one długiego szkolenia, aby nie ponosiły w zgiełku bitwy. Historycy do dzisiaj spierają się, czy bardziej popularne były ciężkie konie zdolne unieść rycerza i opancerzenie, czy raczej mniejsze, ale za to bardziej zwinne i szybsze.

Umiejętności jeździeckie były kolejnym wyróżnikiem, który pozwalał odróżnić rycerza od plebsu. Ćwiczono je zwłaszcza podczas łowów.
