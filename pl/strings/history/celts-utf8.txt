<b>Celtowie (500 do 1500)<b>

Celtowie byli pierwotnymi mieszkańcami północnej Europy. To oni ponad 5000 lat temu zbudowali Stonehenge. Juliusz Cezar rozgromił ich podczas podboju Galii. Rzymianie odebrali im także większą część Brytanii i Półwysep Iberyjski. W czasach, gdy upadało Cesarstwo Rzymskie, Celtowie władali północno-zachodnimi terytoriami dzisiejszej Francji, Irlandią, Walią i częścią Szkocji. W średniowieczu umocnili swoje pozycje i nawet próbowali zawojować całą Anglię. 

Rozbita na setki niewielkich królestw, Irlandia przetrwała przez niemal całe średniowiecze. Około roku osiemsetnego cztery prowincje - Leinster, Munster, Connaught, oraz Ulster - wynoszą na tron „arcykrólów”. W roku 795 rozpoczynają się najazdy wikingów, co w połowie dziewiątego wieku doprowadza do fali osadnictwa. Najważniejszą ich kolonią staje się Dublin. Brian Boru zostaje pierwszym arcykrólem Irlandii około roku 1000. W roku 1014 Irlandczycy pokonują Dunów z Dublina pod Clontarf, ale ginie tam sam Brian.

W początkach średniowiecza irlandzkie plemię zwane Scotti najeżdża tereny dzisiejszej południowej Szkocji i osiedla się tam. Spycha tym samym i asymiluje ludy pityjskie, które walczą z Rzymianami na południu. Królestwo Szkocji zyskuje swój obecny kształt już w jedenastym stuleciu, ale szybko ściąga na siebie uwagę Anglii. Szkoci odpowiadają, tworząc „auld alliance” (stare przymierze) z Francją, co będzie stanowić podstawę ich dyplomacji przez kolejne stulecia. Edward I (zwany nie bez powodu "młotem na Szkotów") dokonał aneksji Szkocji w roku 1296.

William Wallace (Braveheart) wznieca powstanie w Szkocji, zdobywając niepodległość po zwycięstwie pod Stirling Bridge w roku 1297. Pokonany w następnym roku pod Falkirk, Wallace rozpoczyna wojnę partyzancką, która trwa aż do momentu jego schwytania i stracenia w roku 1305. Robert Bruce ogłosił się królem Szkocji po usunięciu swojego największego kontrkandydata do tronu. Przegnał Anglików, zwyciężając ich w bitwie pod Bannockburn w roku 1314. Edward III przywrócił Szkocji niepodległość w roku 1328, ale wojna pomiędzy tymi krajami trwała jeszcze przez kilkaset lat. Korony obu krajów połączono w roku 1603. 

Brak księcia Walii był powodem do asymilacji tej krainy. Edward I przyjął koronę Gwynedd, jednego z najsilniejszych księstw Walii. Wybudował pięć potężnych zamków i podporządkował te ziemie koronie brytyjskiej.
