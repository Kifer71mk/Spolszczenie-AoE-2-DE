<b>Turcy (od 1030)<b>

Nazwa Turcy odnosi się do dwóch odrębnych grup muzułmanów z rejonu bliskiego Wschodu – Seldżuków i Osmanów. Seldżucy, nomadzi ze stepów nad Morzem Kaspijskim, przeszli na islam w X wieku. Około 70 tysięcy seldżuckich najemników wstąpiło do armii kalifa Bagdadu. To właśnie oni stworzyli podwaliny sunnickiego odłamu islamu. W roku 1055 stali się faktycznymi władcami kalifatu i rozpoczęli podboje. Ich przywódcy zaczęli używać tytułu sułtan, co oznacza “dzierżący władzę”. W roku 1100 kontrolowali większą część terytorium Anatolii (odebranej Bizancjum), Palestynę, ziemie otaczające Zatokę Perską, święte miasta Arabii, a na wschodzie dotarli aż do Samarkandy.

W roku 1071 Seldżucy rozgromili armie Bizancjum pod Manzikertem na terenie dzisiejszej Turcji, co doprowadziło do tureckiej okupacji większości terenów Anatolii. Niemal w tym samym czasie udało im się odebrać Jerozolimę z rąk muzułmanów rządzących Egiptem. Te wydarzenia wstrząsnęły Bizancjum, Papiestwem i chrześcijańską Europą. Rezultatem tego wstrząsu były krucjaty, które trwały przez następne 200 lat.

Turcy byli systematycznie osłabiani przez ciągnące się w wojny z krzyżowcami, ale mimo to zdołali odzyskać panowanie nad Palestyną. Niestety, byli także jednocześnie atakowani przez Asasynów, heretycką sektę muzułmańską. Islam wkroczył w okres introspekcji, głównie za sprawą popularności mistycyzmu sufickiego. W czasie tego osłabienia i wyczerpania walkami muzułmanie zostali zaatakowani przez Mongołów i ich imperium upadło. Bagdad wpadł w ręce najeźdźców w roku 1258 i tak zakończyła się historia imperium Turków.

Islamskie ludy Anatolii (dzisiejsza Turcja w Azji Mniejszej) zostały zjednoczone na początku czternastego stulecia przez sułtana Osmana I i na jego cześć przyjęły nazwę Osmanów. Osmanowie poprzysięgli dżihad i rozpoczęli inwazję na Bałkany, omijając Konstantynopol. W 1389 roku pokonali Serbów. W 1396 rozgromili armie krzyżowców z terenów Węgier. Podboje Osmanów zostały powstrzymane przez Tamerlana, ale gdy odszedł ze swoimi armiami, Imperium Osmańskie odrodziło się w pełnej krasie. 

Sułtan Mehmed II zdobył w końcu Konstantynopol 29 maja 1453 roku. 70 dział ostrzeliwało wspaniałe mury Konstantynopola przez osiem tygodni, a gdy runęły, na miasto ruszyło 15 tysięcy janczarów.

Osmanowie po zdobyciu Konstantynopola ruszyli na Europę. Zostali zatrzymani przez węgierską armię pod Belgradem w roku 1456. Zaatakowali Wiedeń, ale zostali odparci w 1526, i ponownie w 1683. W szczytowym okresie podbojów Imperium Osmańskie sięgało w Europie po Budapeszt i Odessę, mając pod kontrolą całą Grecję oraz Bałkany, ziemie otaczające Morze Czarne, Azję Mniejszą, Lewant, Arabię, Egipt oraz spore terytoria Afryki Północnej. Imperium to pozostało liczącą się siłą aż do I wojny światowej.
