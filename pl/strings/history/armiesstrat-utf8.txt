<b>Strategia<b>

Strategia militarna w średniowieczu opierała się głównie na takim kontrolowaniu wpływów państwa, by można było finansować wyprawy wojenne. Na samym początku polegała ona głównie na wypadach łupieżczych i obronie własnych terenów, ponieważ plemiona zajmowały się jedynie hodowlą i pasterstwem. Z czasem jednak miasta stały się ważnymi punktami kontrolnymi i centrami wytwórczo-handlowymi. 

Obrona i utrzymanie zamków były szczególnie istotne, gdyż dzięki nim można było bronić okolicznych pól i wiosek. Z czasem zaczęto także fortyfikować miasta. Ich obrona i zdobywanie stały się ważniejsze niż walka o zamki.

Armie miały tymczasem za zadanie zdobycie pozycji kluczowych i spustoszenie okolicznych ziem, albo wręcz przeciwnie, powstrzymanie wroga przed podobnymi zachowaniami. Zażarte walki prowadzono aż do całkowitego rozgromienia strony atakującej.  Na przykład w bitwie pod Hastings Anglosasi usiłowali powstrzymać najazd Normanów. Anglosasi przegrali a Wilhelm musiał przez kilka lat umacniać swoją władzę w Anglii. Z kolei bitwę na Lechowym Polu stoczyły ze sobą wojska niemieckie i węgierscy najeźdźcy. Definitywne zwycięstwo Germanów pod wodzą cesarza Ottona I zakończyło falę najazdów węgierskich. Pokonanie Maurów w roku 732 przez Karola Młota przerwało najazdy i ekspansję muzułmanów na Półwyspie Iberyjskim.

Bitwy pod Crécy, Poitiers oraz Agincourt, stoczone podczas wojny stuletniej pomiędzy Anglią i Francją, miały na celu powstrzymanie angielskich najeźdźców. Francuzi przegrali wszystkie trzy bitwy i inwazja angielska trwała nadal. W tym przypadku jednak Anglikom nie udało się przejąć kontroli nad podbitymi terenami i w końcu Francuzi wygrali całą wojnę. 

Krucjaty miały z kolei za zadanie zdobycie i utrzymanie kluczowych miejsc Ziemi Świętej, co pozwoliłoby na kontrolę całego regionu. Dzięki zwycięstwu pod Hattin w roku 1187 Saraceni pod przywództwem Saladyna zdobyli ponownie kontrolę nad Jerozolimą.
