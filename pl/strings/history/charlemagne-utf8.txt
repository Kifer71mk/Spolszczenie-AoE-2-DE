<b>Karol Wielki<b>

Frankowie zawdzięczają potęgę dzisiejszego państwa kilku wielkim władcom i wodzom, jacy pojawili się w siódmym i ósmym stuleciu. W roku 732 pokonali armie muzułmańskie atakujące ich od strony Półwyspu Iberyjskiego, około roku 750 Frankowie weszli do Italii, by bronić Rzymu i papieża przed atakami Longobardów. W 768 Karol Wielki, z francuska zwany Charlemagne, został królem Franków i rozpoczął swoje przesławne panowanie.  

Karol Wielki powrócił do Italii przez Alpy w roku 774 i ponownie ocalił papieża. Został królem zarówno Franków, jak i Longobardów i praktycznym władcą Rzymu. Kontynuował swoje podboje, systematycznie nawracając ludy na chrześcijaństwo. Podbił południową Francję i północną Hiszpanię. Wszedł na tereny zachodnich Niemiec, nawracając Sasów i wypierając z nich Madziarów (dzisiejszych Węgrów). Ustanowił tzw. „marchie” rozlokowane na granicach państwa, które były buforami pomiędzy jego krajem a barbarzyńskimi plemionami wschodu. W Boże Narodzenie roku 800 został koronowany przez papieża na Cesarza. 

Dzięki jego pozycji Święte Cesarstwo Rzymskie zyskało na wartości, ale rozpadło się wkrótce po jego śmierci. Był wielkim poplecznikiem i obrońcą Kościoła katolickiego i mecenasem nauki i sztuki. Tworzył przy katedrach nowe szkoły, aby przekazywać szlachcie i urzędnikom tajniki rządzenia. Zebrał i skodyfikował prawa, udoskonalając system prawny. Feudalizm pozwalał na zachowanie porządku na rubieżach, pozwalając mu na skupienie się na centralnym zarządzaniu państwem.

Wielkie nadzieje na ożywienie Europy szybko przeminęły. Wkrótce po śmierci Karola Wielkiego jego imperium zostało podzielone na trzy części przez wnuków. Zachodnia cześć przekształciła się potem w dzisiejszą Francję, wschodnia wiele lat później w Niemcy. Środkowa była powodem sporu obu narodów aż po wiek dwudziesty. Ale głównym problemem było nagłe pojawienie się wikingów, najeźdźców ze Skandynawii, którzy zdezorganizowali życie w Europie na prawie dwa stulecia.
