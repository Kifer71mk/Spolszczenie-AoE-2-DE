<b>Zamki<b>

Fortyfikacje wznoszono w celach obronnych już od Epoki Kamiennej. Prawdziwe zamki nie pojawiały się jednak w Europie przed IX wiekiem, kiedy to rozpowszechniły się po części za sprawą najazdów wikingów, a po części jako manifestacja decentralizacji władzy feudalnej. Pomiędzy IX a XV wiekiem w Europie wybudowano tysiące zamków. W roku 1905 Francuzi sporządzili spis niemal 10 tysięcy pozostałości po tego typu budowlach na terenie ich kraju.

W okresie feudalnym możnowładcy zaprowadzali własne prawa i porządki, a także bronili ziem przed napastnikami, na przykład przed wikingami. Zamki budowano dla zabezpieczenia i tworzenia bazy wypadowej, z której mogły operować lokalne siły zbrojne. Walory obronne zamków przyćmiewały fakt, że były to w rzeczywistości struktury ofensywne. Służyły za bazę dla wyszkolonych żołnierzy, głównie jeźdźców, którzy sprawowali kontrolę nad okolicznymi terytoriami. W okresach, gdy królowie ze zrozumiałych względów mieli mało do powiedzenia, sieć takich warowni pomagała zachować ład i polityczną stabilność.  
