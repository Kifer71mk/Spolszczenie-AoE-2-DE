<b> Persowie (220 do 651)<b>

Imperium Perskie istniało już wiele stuleci przed nastaniem średniowiecza. Zostało zdobyte w IV wieku przez Aleksandra Wielkiego i uformowało się ponownie po rozpadzie jego imperium. 

Imperium Perskie rozciągało się od Mezopotamii po Indie i od Morza Kaspijskiego po Zatokę Perską, obejmując tereny, na których mieszkali Irakijczycy, Irańczycy i Afgańczycy. Persowie walczyli z Rzymem i Bizancjum o władzę nad dzisiejszą Syrią, Turcją, Palestyną, Izraelem, Egiptem i Arabią. Stolicą imperium było Ktezyfon, dzisiejszy Bagdad.

W trzecim i czwartym stuleciu kilkakrotnie usiłowano pokonać Persów. W roku 364 podpisano traktat pokojowy, co pozwoliło Persom na umocnienie swojej pozycji na wschodzie i północy. Począwszy od wieku szóstego, Persowie rozpoczęli ataki na Bizancjum na ziemiach Syrii, Palestyny, Egiptu oraz dzisiejszej Turcji. Jednakże żadna ze stron nie była w stanie pokonać drugiej. W roku 626 Persowie najechali Bizancjum, ale nie odnieśli sukcesu. Rok później Konstantynopol wysłał swoje armie do Persji, z podobnym skutkiem. Wyczerpane wojną imperia podpisały pokój w roku 628.

Persowie nie byli przygotowani na gwałtowny atak muzułmanów w siódmym stuleciu. Dynastia Sassanidów musiała ustąpić po długiej walce w roku 636. Persowie nie mieli stolicy tak dobrze ufortyfikowanej jak bizantyjski Konstantynopol. Muzułmanie zakończyli podbój Persji w roku 651.
