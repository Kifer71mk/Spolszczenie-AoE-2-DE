<b>Religia<b>

<i>Pielgrzymi<i>

Chrześcijanie okazywali swoją wiarę, pielgrzymując do Rzymu, Santiago de Compostela, a nawet Jerozolimy. Pielgrzymi, którzy odwiedzili Santiago de Compostela, nosili na swoich szatach muszle św. Jakuba.

<i>Katedry<i>

Bogactwo dwunastego stulecia i wieków późniejszych zaowocowało rozwojem sztuk, w tym architektury. Najważniejszymi symbolami rozwoju architektury były w średniowieczu katedry. Wspaniałe kościoły budowano dla chwały pańskiej i w podzięce za łaski okazane wiernemu ludowi. Miasta rywalizowały ze sobą w budowaniu jak największych kościołów i jak najbardziej strzelistych wież. Katedry były najbardziej kosztownymi budowlami tego okresu, ich budowa zajmowała czasem całe stulecia i kosztowała fortuny.

Głównym budulcem katedr był kamień, który minimalizował ryzyko spalenia budowli. W owych czasach stal należała do rzadkości, a żelazo było zbyt miękkie, by konstruować z niego budynki takiej wysokości. Architekci znajdowali nowe rozwiązania dla starych problemów, tworząc łukowe sklepienia, ażurowe przypory i inne usprawnienia pozwalające rozłożyć obciążenia stropu. Te technologie pozwoliły na budowanie wielkich otwartych przestrzeni, wyższych okien (z pięknymi witrażami - metafizyka światła) i strzelistych wież. Pionierami w tej dziedzinie byli Francuzi. Budowę katedry Notre Dame w Paryżu rozpoczęto w roku 1163 i ukończono 72 lata później. Katedrę w Chartres zaczęto wznosić w roku 1120, prace ukończono w 1224, po dwóch pożarach w trakcie budowy.

Katedry były źródłem wielkiej dumy i prestiżu. Pielgrzymi i nowi wyznawcy przysparzali miastu katedralnemu sporych dochodów.
